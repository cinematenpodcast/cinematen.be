---
layout: ../../layouts/NieuwsLayout.astro
title: Star Trek wordt 60 jaar en trakteert ons op nieuwe content!
date: 2026-01-15T22:23:26.773+01:00
soort: 'TV'
thumbnail: '/images/article-images/l-intro-1768511556.jpg'
trailer: ""
slug: 'star-trek-wordt-60-jaar-en-trakteert-ons-op-nieuwe-content'
tags: ["TV"]
---

Het is vandaag 15 januari 2026 en dat is een enorm belangrijke datum voor ons.
Het is namelijk exact zestig jaar geleden dat de allereerste aflevering van Star
Trek op de beeldbuis verscheen in 1966. Om dit diamanten jubileum te vieren,
staat er het hele jaar van alles op de planning. Vandaag start bijvoorbeeld de
nieuwe reeks Star Trek: Starfleet Academy. De eerste twee afleveringen staan nu
op Paramount+ en de introductievideo toont beelden uit bijna alle oude series,
wat ons nostalgisch hartje sneller doet slaan.

Maar ook Pluto TV, de streamingdienst waar je gratis televisie kan kijken mits
wat reclame, doet mee met de feestvreugde. Ze hebben speciaal voor ons een
nieuwe pop-up categorie toegevoegd aan hun aanbod. Deze staat volledig in het
teken van Star Trek en sluit naadloos aan bij de nieuwe serie. Het idee is dat
wij zelf terug naar de schoolbanken keren op de academie om lessen te volgen
over de geschiedenis van de ruimtevloot.

Vanaf vandaag kunnen we vijf verschillende kanalen terugvinden in de gids. Elk
kanaal is gekoppeld aan een iconische kapitein en de periode waarin zij leefden:

Deze speciale pop-up categorie in het menu blijft staan tot en met 31 januari
2026. Het is de ideale kans om duizenden uren aan televisie opnieuw te beleven
of om bepaalde hiaten in onze kennis op te vullen.

Na 31 januari verandert de situatie wel. De speciale groep verdwijnt dan uit het
hoofdmenu en jammer genoeg moeten we dan ook afscheid nemen van het Star Trek:
Enterprise kanaal. De andere vier series blijven gelukkig wel beschikbaar. Vanaf
1 februari verhuizen The Original Series, The Next Generation, Deep Space Nine
en Voyager naar de algemene categorie voor sciencefiction op Pluto TV. Iedereen
met de app kan dus vanaf vandaag beginnen studeren voor Starfleet Academy!