---
layout: ../../layouts/NieuwsLayout.astro
title: Star Wars Starfighter brengt Ryan Gosling naar het witte doek
date: 2026-01-26T19:13:51.407+01:00
soort: 'Film'
thumbnail: '/images/article-images/l-intro-1769449591.jpg'
trailer: ""
slug: 'star-wars-starfighter-brengt-ryan-gosling-naar-het-witte-doek'
tags: ["Film"]
---

Lucasfilm is eindelijk weer in gang geschoten voor een groot project. Het is
ondertussen al meer dan zes jaar geleden dat The Rise of Skywalker uitkwam in
2019 en eerlijk is eerlijk, wij zitten te wachten op iets nieuws in de bioscoop.
Voordat we dit voorgeschoteld krijgen, kunnen we eerst nog kijken naar The
Mandalorian and Grogu, wat veilig aanleunt bij de bekende Disney+ serie. Maar
daarna komt Starfighter, geregisseerd door Shawn Levy, de man die we ook kennen
van Deadpool & Wolverine. Noteer alvast woensdag 26 mei 2027 in jullie agenda,
want dan draait deze prent in de zalen.

Het script komt van de hand van Jonathan Tropper en hij heeft al laten weten dat
we deze keer geen bekende gezichten moeten verwachten. In reeksen zoals The
Mandalorian, Obi-Wan Kenobi, The Bad Batch of Ahsoka werden we vaak om de oren
geslagen met cameoâ€™s van oude bekenden, maar Starfighter slaat een andere weg
in. Het verhaal speelt zich af na The Rise of Skywalker, maar staat volledig los
van de Skywalker-familie. Een compleet nieuw avontuur dus, en dat vinden wij
eigenlijk wel verfrissend.

Dat wil gelukkig niet zeggen dat het niet meer als Star Wars zal aanvoelen.
Tropper en Levy hebben bevestigd dat de iconische lichtzwaarden gewoon van de
partij zijn, inclusief een groot gevecht. Een heel leuk detail hierbij is dat
Tom Cruise blijkbaar even is komen piepen op de set om te helpen achter de
camera bij het filmen van een stukje van die actiescene.

De cast is er eentje om "u" tegen te zeggen. Ryan Gosling speelt de hoofdrol,
blijkbaar als een soort ruige oom die samenwerkt met een jonger personage,
gespeeld door Flynn Gray. Op de eerste beelden zien ze er niet direct uit als
typische Jedi-ridders, ze staan eerder bij een speeder en op een vlot, maar wie
weet gebruiken ze de Kracht stiekem wel. Naast Gosling zien we ook Matt Smith
(die we uiteraard kennen van Doctor Who en House of the Dragon), Mia Goth, Aaron
Pierre en Amy Adams verschijnen. Er doen geruchten de ronde dat Smith en Goth de
slechteriken van dienst zijn en misschien bij de Sith horen, maar officieel is
dat nog niet bevestigd door Lucasfilm.

Het is duidelijk dat de makers niet meer enkel op nostalgie willen leunen, iets
waar Star Wars de laatste jaren wel wat last van had. Waar shows als The
Acolyte, Skeleton Crew en Andor al probeerden te vernieuwen, moet Starfighter
dit nu voor het eerst weer in de bioscoop waarmaken met een losstaand verhaal.
Het is een gewaagde zet van Kathleen Kennedy, want zonder de veilige haven van
Luke, Rey of Darth Vader moet deze film het puur op eigen kracht doen. Wij zijn
alvast benieuwd of Ryan Gosling en die zoemende lightsabers ons weer massaal
naar de bioscoop kunnen lokken.