---
layout: ../../layouts/NieuwsLayout.astro
title: De eerste beelden van The Mandalorian & Grogu zijn er eindelijk!
date: 2026-02-17T16:40:35.898+01:00
soort: 'Film'
thumbnail: '/images/article-images/l-intro-1771341499.jpg'
trailer: ""
slug: 'de-eerste-beelden-van-the-mandalorian-grogu-zijn-er-eindelijk'
tags: ["Film"]
---

Op dinsdag 17 februari kregen we eindelijk nieuwe beelden te zien van “The
Mandalorian and Grogu”. Voor ons als Star Wars-liefhebbers is dit uiteraard
groot nieuws, want het heeft best lang geduurd voor we weer een film uit die
galaxy far, far away mochten verwachten. De laatste keer dat we in de bioscoop
zaten voor een Star Wars-film was in 2019 voor “The Rise of Skywalker”. Dat is
ondertussen bijna zeven jaar geleden! Nu komt er eindelijk een vervolg op het
grote scherm dat vanaf 22 mei 2026 te zien zal zijn. Dat voelt een beetje als
een terugkeer naar vroeger, want de eerste zes films kwamen ook altijd in mei
uit, in tegenstelling tot de december-releases van de laatste jaren.

Het verhaal gaat verder waar de populaire Disney+ serie “The Mandalorian” is
gebleven. Het slechte Keizerrijk is gevallen, maar er zijn nog steeds leiders
van dat leger actief in het heelal. Din Djarin, gespeeld door Pedro Pascal,
werkt nu voor de New Republic, de nieuwe regering die de vrede probeert te
bewaren. Hij jaagt op de overgebleven slechteriken en doet dit samen met zijn
leerling Grogu. Die kleine groene vriend trainde eerder bij Luke Skywalker, maar
is nu door Din geadopteerd als zijn eigen kind.

Wat ons meteen opviel in de trailer: Din Djarin heeft zijn helm niet altijd op.
Normaal is dit een strikte regel van zijn volk, maar we zien Pedro Pascal’s
gezicht een paar keer, zowel wanneer hij oog in oog staat met een slechterik als
tijdens een gevecht met een monster.

Een van de meest besproken momenten in de beelden is een scène met een
Ardennian, een kleine alien met vier armen. Din probeert informatie bij hem te
kopen aan een eetkraampje. Het wezen wil alles vertellen, tot de naam “Hutt”
valt en hij hem snel peert. Door zijn dikke wenkbrauwen en snelle manier van
praten denken wij (en velen met ons) dat de stem is ingesproken door niemand
minder dan Martin Scorsese. Officieel is dit nog niet bevestigd, maar het klinkt
er wel enorm naar. Regisseur Jon Favreau speelde vroeger mee in Scorsese’s “The
Wolf of Wall Street”, dus die connectie is snel gemaakt.

De grote slechteriken in de film zijn de Hutts, die bekende gangsters die
eruitzien als reusachtige naaktslakken. Ze bedreigen Grogu in de trailer en we
zien zelfs een nieuw personage: Rotta the Hutt. Dat is de zoon van Jabba die we
al eerder zagen in de animatiefilm uit 2008. Zijn stem wordt verzorgd door
Jeremy Allen White.

Daarnaast zien we nog meer bekende gezichten passeren. Sigourney Weaver maakt
haar debuut in Star Wars als piloot van de New Republic die een nieuwe oorlog
wil voorkomen. Ook leuk voor de mensen die de animatiereeksen hebben gevolgd:
Zeb Orrelios uit “Star Wars Rebels” is van de partij. Hij geeft Grogu een dikke
knuffel en roept blij dat hij het kind leuk vindt.

Achter de schermen is er ook het één en ander veranderd. Kathleen Kennedy stopt
als baas van Lucasfilm en geeft het stokje door aan Dave Filoni en Lynwen
Brennan. Filoni heeft ook aan deze film meegewerkt als producer, samen met
Favreau en Kennedy, en de muziek wordt verzorgd door Ludwig Göransson. Het ziet
er naar uit dat we vollenbak actie, monsters en ruimtegevechten gaan krijgen. We
zagen geen spoor van de Keizer of Jedi in de trailer, maar wel heel veel
spektakel. Wij kijken er alvast naar uit!