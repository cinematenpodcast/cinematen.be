---
layout: ../../layouts/NieuwsLayout.astro
title: Het leven na Stranger Things Waar zijn de acteurs nu mee bezig?
date: 2026-02-11T23:14:34.092+01:00
soort: 'Film'
thumbnail: '/images/article-images/l-intro-1770833827.jpg'
trailer: ""
slug: 'het-leven-na-stranger-things-waar-zijn-de-acteurs-nu-mee-bezig'
tags: ["Film"]
---

De langlopende hit-serie Stranger Things is eindelijk ten einde gekomen. Nu de
finale achter de rug is en de personages het overleefd hebben, kijken wij vooral
uit naar wat de cast nu gaat doen. Drie van de hoofdrolspelers, Joe Keery, Finn
Wolfhard en Caleb McLaughlin, hebben alvast nieuws over hun toekomstplannen en
nieuwe projecten.

Joe Keery, die we kennen als Steve, is deze woensdag alweer in de bioscoop te
zien met "Cold Storage". Het verhaal, geschreven door Jurassic Park-scenarist
David Koepp, draait om een dodelijke, ontsnapte schimmel die alles kapotmaakt
wat hij tegenkomt. Keery speelt een werknemer die samen met Georgina Campbell
(bekend van Barbarian) en bioterrorisme-expert Liam Neeson de wereld moet
redden.

Ondanks de cast wordt er verassend weinig over deze film gesproken. De
marketingcampagne is miniem en met een Rotten Tomatoes score van 74% lijkt het
geen absolute hoogvlieger te zijn. Bovendien komt de film uit in een druk
weekend met kleppers als "Wuthering Heights" met Margot Robbie, "Crime 101", de
basketbalfilm "GOAT" en een nieuwe Gore Verbinski-film. De kans is groot dat
Cold Storage daardoor wat ondergesneeuwd geraakt. Misschien pikt Joe het later
weer op met zijn muziekcarrière als Djo, waarmee hij onlangs nog een nummer
1-hit scoorde op Spotify.

Finn Wolfhard (Mike) heeft de opnames van seizoen 5 net afgerond en duikt meteen
in "Crash Land". Deze komedie gaat over jongeren in een klein dorp die
internetberoemd willen worden met zelfgemaakte stunts, schansen en veel
ducttape. Opvallend is dat regisseur Dempsey Bryk geen computeranimatie
gebruikt; alle botsingen zijn echt. Wolfhard produceert de film zelf met zijn
bedrijf Kid Brother Productions.

Naast het vallen van dingen in plaats van vechten tegen monsters, leent hij ook
zijn stem aan "New-Gen". Dit animatieproject, gebaseerd op een stripboek over
supermensen en andere dimensies, heeft lang op zich laten wachten maar lijkt nu
eindelijk van de grond te komen. Het zou gaan om een mix van echte beelden en
tekeningen, waarmee Finn zijn repertoire in horror, komedie en sciencefiction
verder uitbreidt.

Tot slot heeft Caleb McLaughlin (Lucas) zijn zinnen gezet op een wel heel
specifieke rol: Miles Morales. In een interview met Variety gaf hij aan dat het
een eer zou zijn om de live-action versie van deze Spider-Man te vertolken.
Caleb komt net als het personage uit de Bronx en voelt een sterke connectie. Wij
vinden al langer dat hij verdacht veel op de getekende versie lijkt.

Hoewel Miles Morales al sinds 2011 bestaat en enorm populair werd door de
Spider-Verse animatiefilms en de games, heeft Marvel nog geen officiële
live-action film aangekondigd. Caleb laat op sociale media met gymnastiekvideo’s
alvast zien dat hij klaar is voor het slingerwerk. Wij hopen dat de 24-jarige
acteur de kans krijgt om auditie te doen voor dit iconische personage.