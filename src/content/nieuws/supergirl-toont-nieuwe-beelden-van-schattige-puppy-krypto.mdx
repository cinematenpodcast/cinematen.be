---
layout: ../../layouts/NieuwsLayout.astro
title: Supergirl toont nieuwe beelden van schattige puppy Krypto
date: 2026-02-09T00:36:45.450+01:00
soort: 'Film'
thumbnail: '/images/article-images/l-intro-1770592498.jpg'
trailer: "VoqjnU_wGJM"
slug: 'supergirl-toont-nieuwe-beelden-van-schattige-puppy-krypto'
tags: ["Film"]
---

Warner Bros. heeft tijdens de Puppy Bowl nieuwe beelden getoond van de
aankomende film “Supergirl”. James Gunn, één van de bazen bij DC Studios, staat
erom bekend dat hij graag jonge dieren in zijn films steekt. Eerst zagen we Baby
Groot in “Guardians of the Galaxy” en daarna Baby Rocket. Nu probeert de
regisseur onze harten te veroveren met Krypto de Superhond als puppy.

Vorig jaar waren we nog wat teleurgesteld over de Puppy Bowl, omdat er toen
enkel een korte video zonder echte beelden en wat speelgoed te zien was. Dit
jaar is dat gelukkig anders. James Gunn deelde een speciale trailer en een
poster waarop de hond centraal staat als kleine pup met een veel te grote
halsband. De vergelijking met Grogu, beter bekend als “Baby Yoda”, is snel
gemaakt. Het lijkt erop dat de makers hopen op hetzelfde succes met deze
schattige viervoeter.

We hebben Krypto vorig jaar al even gezien in “Superman”, waar de Man van Staal
op hem moest passen tot Supergirl hem kwam ophalen. In deze nieuwe film, met
Milly Alcock in de hoofdrol, zien we hoe de twee elkaar voor het eerst hebben
ontmoet. Het verhaal start in Argo City, het laatste stukje overblijfsel van
Krypton. In de trailer zien we een ceremonie waar Kara Zor-El de puppy ontmoet
en er meteen een sterke band ontstaat.

Het verhaal is gebaseerd op de stripreeks “Supergirl: Woman of Tomorrow” van Tom
King. Kara gaat op een reis door de ruimte, op zoek naar wraak en gerechtigheid
tegen een gemene vijand. Ze doet dit niet alleen, maar werkt samen met Ruthye,
gespeeld door Eve Ridley.

Een opvallende verandering ten opzichte van de comics is de toevoeging van Lobo,
gespeeld door Jason Momoa. Hij heeft zelf al aangegeven dat hij het gevoel heeft
geboren te zijn voor deze rol. De regie is in handen van Craig Gillespie en het
script komt van Ana Nogueira. Naast Alcock, Ridley en Momoa zien we ook Matthias
Schoenaerts, David Krumholtz en Emily Beecham verschijnen. Ramin Djawadi
verzorgt de muziek.

De nieuwe beelden lijken wat op wat we in december al zagen, maar dan met meer
focus op de hond. “Supergirl” maakt deel uit van Chapter One van het nieuwe DC
Universe en verschijnt op woensdag 24 juni 2026 in de bioscoop.