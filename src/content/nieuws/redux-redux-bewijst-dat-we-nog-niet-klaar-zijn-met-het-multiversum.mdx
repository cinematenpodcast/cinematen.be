---
layout: ../../layouts/NieuwsLayout.astro
title: Redux Redux bewijst dat we nog niet klaar zijn met het multiversum
date: 2026-02-20T13:05:38.464+01:00
soort: 'Film'
thumbnail: '/images/article-images/l-intro-1771540784.jpg'
trailer: ""
slug: 'redux-redux-bewijst-dat-we-nog-niet-klaar-zijn-met-het-multiversum'
tags: ["Film"]
draft: true
---

Er speelt momenteel een nieuwe film in de zalen: "Redux Redux". De regisseurs
zijn de broers Kevin en Matthew McManus, die we nog kennen van hun eerdere film
"Block Island Sound". Hun nieuwe project is een mix van sciencefiction en horror
die draait rond het intussen bekende concept van het multiversum.

De hoofdrol is voor Michaela McManus als Irene, een moeder die verteerd wordt
door verdriet omdat haar dochter niet meer leeft. Ze weigert dit te accepteren
en reist door parallelle werelden, op zoek naar die ene realiteit waar haar
dochter nog wel in leven is. In veel van die werelden is haar dochter echter het
slachtoffer geworden van een seriemoordenaar. Irene jaagt op de dader, schakelt
hem uit en springt weer verder. Het is een stevige metafoor voor wat rouw en
woede met een mens kunnen doen.

Het idee lag eigenlijk al meer dan tien jaar op de plank. In die tijd was het
concept van een multiversum nog vrij ingewikkeld en abstract. In de eerste
versies van het script moest Irene via voice-overs constant uitleggen hoe het
reizen tussen werelden werkte, omdat de makers vreesden dat wij het anders niet
zouden snappen. Gelukkig zijn we in de tussentijd doodgegooid met Marvel, DC,
"Spider-Man: Into the Spider-Verse" en "Everything Everywhere All At Once".
Hierdoor snappen we nu perfect hoe parallelle werelden werken zonder dat iemand
ons handje moet vasthouden. Kevin en Matthew konden die saaie uitleg dus
schrappen en zich focussen op de actie en het verhaal.

In tegenstelling tot de zotte werelden die we soms in superheldenfilms zien,
zijn de verschillen in "Redux Redux" miniem. Soms is het enkel een andere
koffiemok of een gerecht op de menukaart dat verschilt. Dit maakte het filmen
wel een uitdaging, want alles werd op dezelfde locaties gedraaid. De crew moest
constant opletten dat de juiste props in de juiste 'wereld' stonden. Omdat ze
niemand specifiek voor de continu√Øteit hadden ingehuurd, geven de broers lachend
toe dat eventuele foutjes gewoon de schuld van het multiversum zijn.

De makers hadden even schrik dat we intussen een beetje "multiverse-moe" zouden
zijn omdat er al zoveel van dit soort verhalen zijn. Ze dachten even dat ze te
laat waren, maar dat lijkt mee te vallen. Met kleppers als "Avengers: Doomsday"
in het vooruitzicht is het onderwerp nog steeds hot. "Redux Redux" is vanaf
woensdag te zien in de bioscoop.