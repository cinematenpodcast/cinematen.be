---
layout: ../../layouts/NieuwsLayout.astro
title: Sinners breekt alle records bij de Oscar-nominaties van 2026!
date: 2026-01-22T16:03:21.791Z
soort: Film
thumbnail: /images/article-images/l-intro-1769096833.jpg
trailer: ''
slug: sinners-breekt-alle-records-bij-de-oscarnominaties-van-2026
tags:
  - Film
---

Donderdag 22 januari was het eindelijk zover: Danielle Brooks en Lewis Pullman
hebben de lijst met genomineerden voor de 98ste Academy Awards bekendgemaakt. Er
zitten heel wat kleppers tussen, maar ook een paar verrassingen waar onze mond
van openviel. De uitreiking zelf laat nog even op zich wachten tot zondag 15
maart 2026, met niemand minder dan Conan O'Brien als host van dienst. Wij zitten
dan alvast klaar voor de buis of op Hulu om te zien wie er met de beeldjes
vandoor gaat.

De absolute slokop van dit jaar is zonder twijfel Sinners van Ryan Coogler. De
film heeft maar liefst 16 nominaties binnengesleept, een absoluut record in de
geschiedenis van de Oscars, want het vorige record stond op 14. Sinners maakt
kans op onder andere Beste Film, Beste Regisseur en Beste Originele Scenario.
Ook de muziek wordt gesmaakt, met een nominatie voor het nummer "I Lied to You".

Wat de cast betreft, is het ook feest. Michael B. Jordan speelt een dubbelrol
als de tweelingbroers Elijah en Elias Moore en heeft hiermee eindelijk zijn
allereerste nominatie als acteur te pakken. Ook Delroy Lindo, die Delta Slim
speelt, maakt voor het eerst kans op een beeldje, en Wunmi Mosaku is genomineerd
voor Beste Vrouwelijke Bijrol.

Naast Sinners strijden er uiteraard nog andere films om de hoofprijs. Een naam
die wij absoluut niet hadden zien aankomen in de categorie Beste Film is F1. De
racefilm van Joseph Kosinski met Brad Pitt werd blijkbaar zeer gesmaakt door de
Academy. Ook One Battle After Another van Paul Thomas Anderson doet mee voor de
prijzen.

Bij de acteurs zien we Timothée Chalamet terug voor zijn rol als tafeltennisser
in Marty Supreme. Hij reageerde alvast erg dankbaar en verwees naar de lessen
van zijn vader. Een andere leuke verrassing was de nominatie voor Kate Hudson in
Song Sung Blue. Jacob Elordi kreeg een plekje op de lijst voor Frankenstein en
Emma Stone is met haar rol in Bugonia al toe aan haar zevende nominatie.

Maar waar winnaars zijn, zijn er ook verliezers. De zogenaamde "snubs" zijn dit
jaar niet min. De grootste teleurstelling moet wel Wicked: For Good zijn. Het
tweede deel van de musicalfilm heeft nul, maar dan ook nul nominaties gekregen.
Pijnlijk voor Ariana Grande, Cynthia Erivo en regisseur Jon M. Chu. Ook Amanda
Seyfried greep naast een nominatie voor The Testament of Ann Lee, al liet ze in
een interview weten dat ze geen Oscar nodig heeft om trots te zijn op haar werk.

Nog een opvallende afwezige is Paul Mescal. Zijn film Hamnet kreeg wel 14
nominaties, maar hijzelf werd overgeslagen voor zijn rol als William
Shakespeare. Ook Jennifer Lawrence (Die My Love) en de horrorfilm Weapons vielen
grotendeels uit de boot, hoewel Amy Madigan voor die laatste wel genomineerd is.
Wij vinden het toch altijd jammer als het horror-genre niet de waardering krijgt
die het verdient in de hoofdcategorieën.

Tot slot werd ook Sorry, Baby van Eva Victor genegeerd voor Beste Originele
Scenario en vissen Adam Sandler en George Clooney achter het net voor Jay Kelly.
Zelfs bij One Battle After Another ontbreken Regina Hall en Chase Infiniti op de
lijst.

Op 15 maart weten we wie er effectief met de winst vandoor gaat. Wij zijn alvast
benieuwd of Sinners dat recordaantal nominaties ook kan omzetten in beeldjes!

Hieronder kan je de volledige lijst van nominaties bekijken:

### &#xA;&#xA;Beste Film

Bugonia

F1

Frankenstein

Hamnet

Marty Supreme

One Battle After Another

The Secret Agent

Sentimental Value

Sinners

Train Dreams

***

### Beste Regisseur

Chloé Zhao - Hamnet

Josh Safdie - Marty Supreme

Paul Thomas Anderson - One Battle After Another

Joachim Trier - Sentimental Value

Ryan Coogler - Sinners

***

### Beste Actrice in een Hoofdrol

Jessie Buckley - Hamnet

Rose Byrne - If I Had Legs I'd Kick You

Kate Hudson - Song Sung Blue

Renate Reinsve - Sentimental Value

Emma Stone - Bugonia

***

### Beste Acteur in een Hoofdrol

Timothée Chalamet - Marty Supreme

Leonardo DiCaprio - One Battle After Another

Ethan Hawke - Blue Moon

Michael B. Jordan - Sinners

Wagner Moura - The Secret Agent

***

### Beste Actrice in een Bijrol

Elle Fanning - Sentimental Value

Inga Ibsdotter Lilleaas - Sentimental Value

Amy Madigan - Weapons

Wunmi Mosaku - Sinners

Teyana Taylor - One Battle After Another

***

### Beste Acteur in een Bijrol

Benicio Del Toro - One Battle After Another

Jacob Elordi - Frankenstein

Delroy Lindo - Sinners

Sean Penn - One Battle After Another

Stellan Skarsgård - Sentimental Value

***

### Beste Scenario (Aangepast)

Bugonia

Frankenstein

Hamnet

One Battle After Another

Train Dreams

***

### **Beste Scenario (Origineel)**

Blue Moon

It Was Just an Accident

Marty Supreme

Sentimental Value

Sinner

***

### **Beste Internationale Film**

The Secret Agent (Brazilië)

It Was Just an Accident (Frankrijk)

Sentimental Value (Noorwegen)

Sirat (Spanje)

The Voice of Hind Rajab (Tunesië)

***

### **Beste Animatiefilm**

Arco

Elio

KPop Demon Hunters

Little Amélie or the Character of Rain

Zootopia 2
